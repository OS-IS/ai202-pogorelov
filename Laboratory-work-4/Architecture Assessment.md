## Верифікація (Verification)
Бізнес-функція "**Верифікація**" зосереджена на процесах та діях, пов'язаних із перевіркою та тестуванням артефактів, створених під час розробки ПЗ. Це включає діяльність із забезпечення якості, зокрема тестування та інші дії, спрямовані на аналіз і оцінку якості програмного забезпечення. Практики безпеки в межах цієї функції допомагають гарантувати, що розроблене ПЗ відповідає встановленим вимогам безпеки та знижує ризики для кінцевих користувачів і організації.

## Практики безпеки у верифікації
1. ### Оцінка архітектури (*Architecture Assessment*):
- Спрямована на перевірку архітектури безпеки і відповідності процедур політикам безпеки. Дозволяє підтримувати надійність архітектури інфраструктури.
- **Приклади**: аналіз архітектурних рішень на наявність потенційних загроз та недоліків, а також розгляд заходів захисту, які впроваджуються в ПЗ.
- **Запобігання**: регулярна оцінка архітектури, запровадження стандартів та рекомендацій з безпеки на етапі проектування.

2. ### Тестування на основі вимог (Requirements-Driven Testing):
- Використання як позитивних (контрольні тести), так і негативних тестів (тести на неправильне використання) для забезпечення безпеки ПЗ, орієнтуючись на вимоги, такі як User Stories.
- **Приклади**: перевірка належної автентифікації та авторизації, тестування на захист від SQL-ін’єкцій та міжсайтового скриптингу.
- **Запобігання**: забезпечення, що вимоги безпеки є частиною життєвого циклу розробки, налаштування автоматизованих інструментів для перевірки вимог.

3. ### Тестування безпеки (Security Testing):
- Спрямоване на виявлення та усунення критичних вразливостей безпеки за допомогою автоматизованого тестування.
- **Приклади**: сканування вразливостей, аналіз коду на можливі вразливості.
- **Запобігання**: використання інструментів динамічного тестування безпеки, регулярні перевірки вразливостей перед випуском нового ПЗ.
